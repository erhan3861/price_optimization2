Price Action Investigation and Prediction (PAIP) olarak adlandırılan projemizde e-ticaret sitelerinin arayüzünden kullanıcının listelediği ürünlerin verileri elde edilerek analiz edilmektedir. Analizde ürün ismi, yeni ve eski fiyatı, indirim oranı, müşteri değerlendirme puanı, satıcı mağaza puanı gibi birçok veri değerlendirilir. Verilerin daha doğru değerlendirilebilmesi için 10 adet fiyat sınıflandırması mevcuttur. Analiz edilen veriler, oluşturduğumuz makine öğrenmesi algoritması ile işlenir ve fiyat tahmini yapılır. Yapay zeka algoritması veriler doğrultusunda hareket ettiği için aynı ürün için farklı satıcılara farklı fiyat önerileri sunar. Aynı zamanda ürünün geçmiş fiyat aksiyonları kullanıcılar ile paylaşılır. Başka bir makine öğrenmesi algoritması kullanılarak ürünün gelecekte olması öngörülen fiyat hareketi kullanıcılar ile paylaşılır. 
